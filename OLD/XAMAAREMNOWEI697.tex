\chapterspecial{{Xama} a {rë} ɨmɨ{nowei}}{}{}
 

 

Ɨhɨnɨ xĩro yaro a rë warirenɨ, ɨ̃hɨnɨ urihi a no yaropɨ kãi tapramarema. 

Xama a makui, a he kãi harema, Xamari Yanomamɨ a huma. Kihamɨ yahatoto
hamɨ a ɨmɨma, kiha të pë pata ɨmɨɨ: 

— Hukru! Hukru! Prãaão! --- a pata ha prërënɨ, a pata kuma. 

Paxo kurenaha xama a ɨmɨma. A ɨmɨɨ he haa piyërema, hore kunomai, a kea
piyëmarema a horehewë tikowë yaro, xama, kamiyë pëma kɨnɨ pëma pë wapë. 

Yakumɨ pë ha niaprahenɨ pëma pë wapë. Kahu kɨ hamɨ a pata ha ɨmɨrɨ
hërɨnɨ, a pata ha piyëikunɨ, tatetate kɨ wapë. Ɨnaha xama pita hamɨ a
hunomi, hapa. Ɨmɨrewë kë a kuoma. Ɨhɨ a rë ɨmɨre, a pata ha kerɨnɨ, pita
hamɨ a hua xoarayoma. A hua hexipaa xoarayoma. 

Wayapaxiri pë iha a waroo xi ha wãrianɨ, urihi hamɨ a hurayoma. Ɨha a
kerayoma, a pehi ha këprarunɨ. Ɨhɨ kõmi të pë ha kõkaprarunɨ, Xamari a
Yanomamɨ kuo tëhë, a nakaremahe. A wausi wapapehe, Wayapaxiri pënɨ.

 Yanomamɨ pë hiraoma, xapono kurenaha pruka pë hiraoma, pë reahumoma.
Yaro pë kuoma makui, pë kãi reahumoma. Wayapaxi pë rë kui, tomɨ, poxe,
warë, xama, werehi, ãrima pë nakaa hɨtɨtɨrema. Makui, Wayapaxi pë ni
haikianomihe. Xama a makui, a kãi tɨraa no prekema. 

Ɨha pë xi rii wãrihou xoaoma. Warë Yanomamɨ pë kuoma. Ɨha pë pehi kãi
hëtɨmarema. Ɨharë Wayapaxiri pë iha pë iaɨ xi wãriama, warë a hunomi.
Hei pë urihi hamɨ warë pë hunomi. Ɨhɨ kihamɨ horehe hamɨ warë pë mori
ɨmɨma, hɨtɨtɨwë. ?hete hei pë ora pata rë tuore, të pë pata ɨmɨɨ, ora
pata kuaa hërɨɨ, hërɨɨ, hërɨɨ, kihi tokori pë rë kurati naha, kiha pë
pehi pata hëtɨrayoma. Warë! 

Xama xoma hamɨ a kerayoma, pita hamɨ a huɨ waikio tëhë, a pitamou waikio
tëhë, ɨ̃hɨ të nosi yau hamɨ warë pë pehi rë hëtɨre, paxo ai pë hurayoma.
Oraora paxo kë pë. Ɨnaha pë kuprarioma. 

Warë pë rë kui, hei pë pata rë hëtɨre, urihi a rë kui a haikiprarioma.
Hei pei pë koro yai rë kui pata u koro rë kure hamɨ pë pehi pata
nihõroye hërɨma. Hei pëma pë wapë. Ɨnaha të kuprarioma. Yaro a hunomi,
hapa, pë përɨhɨwë yaro, Yanomamɨ kurenaha të pë xaponopɨ kuprawë yaro,
pë hunomi. 

 

 

 

 

— Yãukuakua! Yãukuakua! --- ai të pë kãi kunomi. Ɨnaha të yai kua. Ɨhɨ a
pata rë hure, a ha pitaprarunɨ, kamiyë pëma kɨ naikii, a wamopë a
pitapramaɨ he yatirayoma. Pëma a wapë. 

 
